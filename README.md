# Information-retrieval2022
# Βουρδουγιάννης Δημήτριος 4326
# Νικόλαος Παραλίας Ψιλοδημητρακόπουλος 4202

Σε αυτή την εργασία θέλουμε να υλοποιήσουμε ένα σύστημα αναζήτησης άρθρων σχετικά με ταινίες. Αρχικά, επισκεφτήκαμε το σύνδεσμο "https://www.kaggle.com/datasets/sankha1998/tmdb-top-10000-popular-movies-dataset?select=TMDb_updated.CSV" και κατεβάσαμε μία από τις έτοιμες συλλογές που μας προτείνατε. Το αρχείο που κατεβάσαμε είναι τύπου csv, τα περιεχόμενά του είναι γραμμένα στα αγγλικά και ανοίγει με κωδικοποίηση UTF-8. Κύριος στόχος μας είναι να αντλήσουμε τα δεδομένα του αρχείου μας για να φτιάξουμε ένα ευρετήριο με σκοπό το σύστημά μας να είναι όσο πιο αποδοτικό γίνεται. Αυτό θα γίνει με το να επεξεργαστούμε το κάθε άρθρο πιθανόν με κάποιον analyzer της Lucene όπως τον StopAnalyzer καθώς σκεφτόμασταν να αφαιρούσαμε τα stop words και επίσης έχουμε στο μυαλό μας να χρησιμοποιήσουμε κανονικοποίηση σε όρους (το οποίο δεν γνωρίζουμε ακόμα πως γίνεται με Lucene) και steamming (ίσως τον Lovins stemmer ή τον Porter stemmer αλλά δεν είμαστε ακόμα σίγουροι). Επίσης αν είναι εφικτό θα γίνεται και διόρθωση τυπογραφικών λαθών για καλύτερη αναζήτηση. Στη συνέχεια θα κατασκευάσουμε το ευρετήριό μας με βάση κάποια πεδία (title, overview, original_language, vote_count, vote_average), τα οποία θα είναι πολύ βοηθητικά στην αναζήτηση, αλλά ίσως διαγραφτούν κάποια από αυτά αργότερα. Έπειτα για την αναζήτηση των εγγράφων ο χρήστης θα κάνει την ερώτηση που θέλει ανάλογα με αυτό που ψάχνει και το σύστημα θα βρίσκει το αποτέλεσμα που θέλει ο χρήστης εντοπίζοντας ίδιες λέξεις στην ερώτηση με κάποιο από τα πεδία στο ευρετήριό μας. Για παράδειγμα ο χρήστης αν θέλει να βρει πληροφορίες για μία ταινία για μια συγκεκριμένη γλώσσα, μπορεί να γράφει σαν ερώτηση μόνο τη γλώσσα και το σύστημα να ψάχνει στο πεδίο "original_language" και να παρουσιάσει τα αντίστοιχα αποτελέσματα. Επιπροσθέτως το σύστημα θα αποθηκεύει παλαιότερες αναζητήσεις για να προτείνονται εναλλακτικές ερωτήσεις και θα χρησιμοποιεί embedding για βελτίωση της αναζήτησης. Αφού το σύστημα βρει τα πιθανά άρθρα που ψάχνει ο χρήστης, θα τυπώνει τα αποτελέσματα ανά 10 με τις λέξεις κλειδιά να είναι τονισμένες με κάποιον τρόπο (πιθανόν υπογεγραμμένες) και με τη δυνατότητα του χρήστη να προχωράει στα επόμενα αποτελέσματα.

Σχόλια και παρατηρήσεις: Λόγω φόρτου εργασίας η δουλεία μας μέχρι τώρα ήταν πολύ πρόχειρη συνεπώς και η αναφορά μας δεν ήταν αυτή που ελπίζαμε. Στη δεύτερη φάση θα έχουμε καλύτερη εικόνα για το τι πρέπει να κάνουμε και συνεπώς καλύτερα αποτελέσματα.
